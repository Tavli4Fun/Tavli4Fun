Το φεύγα είναι ένα από τα βασικά παιχνίδια του ταβλιού.

Ένας παίκτης έχει πόρτα σε μια θέση όταν

Έχει ένα ή περισσότερα πούλια σε αυτήν.

Οι πόρτες λειτουργούν ως εμπόδιο στην κίνηση του αντιπάλου.
Ο κάθε παίκτης έχει ως περιοχή εκκίνησης την πάνω δεξιά και κινείται 
αντίθετα της φοράς των δεικτών του ρολογιού (και οι δυο παίκτες έχουν
την ίδια φορά κίνησης) και η περιοχή μαζέματός του είναι η κάτω δεξιά.
Έτσι η θέση α είναι η πάνω δεξιά θέση ενώ η θέση α τού αντιπάλου (βρίσκεται
 κάτω αριστερά) είναι η ν του ίδιου.

Στην αρχική θέση και τα δεκαπέντε πούλια του παίχτη τοποθετούνται
 στην θέση α δηλαδή την πρώτη θέση της κίνησής τους (λέγεται μάνα).
Το παιχνίδι διέρχεται μια πρώτη φάση κατά 
την οποία ο παίκτης είναι υποχρεωμένος να κινεί το
ίδιο μόνο πούλι. Αυτό διαρκεί ωσότου το πούλι
αυτό φθάσει στην περιοχή εκκίνησης του αντιπάλου (τις δικές του θέσεις 
ν-σ και από πρακτικής απόψεως ξ-σ). Από την στιγμή που το πούλι αυτό
φθάσει σε μία από αυτές τις θέσεις, σε όλο το υπόλοιπο παιχνίδι έχει
το δικαίωμα να παίζει όποια πούλια θέλει (δηλαδή εφόσον έχει ένα 
τουλάχιστον πούλι στις θέσεις ν-ω έχει το δικαίωμα να παίζει όποιο 
πούλι θέλει).

Παρατηρήστε ότι από την αρχική θέση, μόνο με τις πεντάρες (5+5) ένας
 παίκτης περνά απευθείας ένα πούλι στην περιοχή τού αντιπάλου και του 
περισσεύει και ένα πέντε το οποίο μπορεί να το παίξει από τη μάνα ή με
 το ίδιο πούλι. Οι εξάρες (6+6), τα ντόρτια (4+4) και οι τριπλές (3+3)
χτυπούν στην μάνα του αντιπάλου και δεν περνάνε έτσι στην περιοχή του.


Ένας παίκτης αν έχει πόρτες σε έξι συνεχόμενες θέσεις 
λέμε ότι έχει κάνει εξάπορτο και αυτό αποτελεί ανυπέρβλητο 
εμπόδιο για τον αντίπαλο (αφού καμία ζαριά δεν αρκεί
 για την υπερπήδησή του). Αυτό επιτρέπεται εκτός από 
τις παρακάτω περιπτώσεις:

απαγορεύεται ένας παίκτης να καταλαμβάνει στο τέλος της εκτέλεσης
της ζαριάς του όλες τις θέσεις της περιοχής του (α-ζ). Πρέπει δηλαδή
να αφήσει μία τουλάχιστον θέση της περιοχής του ανοικτή (χωρίς πόρτα).
Υπάρχει και παραλλαγή όπου δεν επιτρέπεται ούτε το πέρασμα του πουλιού
του παίκτη κατά τη διάρκεια της εκτέλεσης της ζαριάς.
δεν επιτρέπεται ο παίκτης να κρατήσει τον αντίπαλο αποκλεισμένο με 
τέτοιον τρόπο ώστε να μην υπάρχει καμία ζαριά που να είναι δυνατόν να 
παικτεί. Για παράδειγμα, αν έχει καταλάβει τις θέσεις ω,α,β,γ,δ,ε 
(εξάπορτο που κανονικά επιτρέπεται) και ο αντίπαλος συγκεντρώσει όλα 
τα πούλια στις θέσεις μ και ψ (είναι οι ω και λ τού αντιπάλου) ο 
παίκτης είναι υποχρεωμένος να ανοίξει μια από τις θέσεις (το ω φυσικά
δεν κινείται, επομένως πρέπει να ανοίξει μία από τις θέσεις α-ε.
ο παίκτης δεν επιτρέπεται να κάνει εξάπορτο ακριβώς μπροστά από 
την μάνα του αντιπάλου, δηλαδή στις θέσεις ξ-τ (ή αλλιώς στις θέσεις 
β-η τού αντιπάλου). Συνεχίζει να έχει το δικαίωμα εξάπορτου σε όλες 
τις άλλες περιπτώσεις (πχ γ-θ τού αντιπάλου).
